’ Puoonmvn. xx

Porfyrii huius esse existimes, ⁸nisi satis constetfalsum illum Seruium
quidquid affert exemplorum proprio finxisse periculo. Maiore illi
tribuas iure quae reciprocorum uersuum exempla apposita a Diomede
et Victorino pgg. 515,ss et 2561, 2 leguntur in appendice huius libri.
Non enim credo ea arbitrio grammaticorum ficta. Et talium luruum
non iri panegyrico solum ad Constantinum dato, etiarn alias fuisse
studiosum, ut epistula, de qua supra dixi, ita probatur anacyclicis illis
uersibus, quos in libro Salmasiano extare supra memoraui, nec minus

carminibus, quaein nostra editione leguntur media inter panegyricum
et illos. '

Denique quaedam ex epigrammatis Porfyrii adfert Fulgentius in Ι
expositione continentiae Vergilianas et in libris mythologioon. Quae, ·
’ etsi illum dubiae luisse fidei hominem constat plerisque, tamen sat
probabiliter auctori panegyrici Constantini adscribi doctis adsentior.

Panegyricus eius quam fuerit celeber exeuntis temporibus antiqui·
tatis, quibus ob defectum materiae carmini aptae ualde fuisse accepta
¹ ludibria artis qualiacumque supra memoraui, Hieronymi, qui insigne
illum uocat uolumen, testimonio docemur. Iam ut potissimos huius-
modi enumerem, Porfyrium, ut puto, imitatus acrostichis, mesostichis,
telostichis distinctum carmen ad Hildericum Vandalorum regem edidit
Felix (anth. Lat. B. 111, 343 M. 291), de quo primi nos monuimus.

v , Similis etiam illi ludibriis artis Venantius, cuius hic memoranda
carmina de signaculo sanctae crucis ct de sancta cruce nen minus
quod ad Syagrium Augustodunensem episcopum dedit (II, 43 53 V, 7).
Qui tamen quod rem exemplo carentem promere se declarat, Porfyrii
panegyricum aut ignorauit aut, quod magis est probabile, dissimulauit.

Inter medii aeui doctos aequauit ac paene dixerim superauit Opta-
tiani diligentiam quamquam uersuum arte multo inferior illo Hrabanus
Maurus carminibus sanctae crucis laudi dicatis, quae Sedulii ac Pro-
speri exemplis ductus etiam pedestri sermone circumscripsit. In his
plerosque lusus litterarum similes Porfyrianis, quos se sequi profitetur,
agnosces; nco minus figuris uarii generis interstincta opuscula illa,
quae nuper splendidissime edidit Adelphos Henzius. Eis ipse Maurus
addidit declarationes. Hoc aliquando in bibliothecis cum Porphyriano·
libro iunctum inuenitur uolumen. ,

- ¹ Praeterea in codice Bernensi 212 post panegyricum ‘Constantini
habes carmina quadrati forma et multiplicatis acrostichis, mesostichis,
telostichis insignia ·Alcuini, Iosephi abbatis Scotti, 'leudulfi episcopi.
Eorum uersus initiales sunt hi: ¹ ι

 

